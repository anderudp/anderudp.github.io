---
title: "Miért épp Japán?"
description: "Kiköltözés Japánba (3/3)"
slug: draft-xayxax
date: 2025-05-08T14:55:19Z
image: img/cover.jpg
math: true
hidden: true
comments: true
draft: true
categories:
    - life
    - travel
tags:
    - Japán
    - Szendai
---

## Andris invarianciája a Lapras-transzformáció alatt

Az előző posztot amikor kiraktam múlt hónapban, megváltoztattam az indexképet is. Az új képen épp nagyon vigyorgok egy plüssel a kezemben. Az a plüss kérlek szépen benneteket egy _Lapras_, ami egy bizonyos fajta _Pokemon_. Ez a legtöbbőtöknek teljesen, vagy legalább nagy vonalakban tiszta, mit jelent. Viszont mivel a nagymamáim is olvassák ezeket az írományokat, ezért érdemel a dolog egy kis magyarázatot. Plusz ad nekem is egy lehetőséget kifejteni, én speciel mit eszek annyira ezekben az izékben.

### A rész, ahol elmagyarázom mi az a Pokemon. Mi az isten ez a blog?

Nagyon, nagyon, _nagyon_ lerövidítve, a _Pokemon_ egy japán multimédia-márka. Készült belőle mindenféle fizikai- és videojáték, filmek, képregények, satöbbi. Arról szól, hogy van mindenféle fura mágikus állat a világon, amiket egy kisgyerek a saját cuki állatkájával útra kel elkapni, labdába zárni, és kakasviadal-szerűen egymásnak ereszteni. Oké, ez elég borzalmasan hangzik így leírva, de esküszöm teljesen cuki és gyerekbarát a dolog. Ezek a _Pokemonok_ jellegzetesen valós állatokat vesznek alapul, és adnak nekik valamiféle (legtöbbször japán) mitológiai fűszerezést. És ez valahogy annyira sikeres lett, hogy ma már a világ legnagyobb médiamárkája, évi 100 milliárd dollár bevétellel, aminek a döntő többsége plüssökből és egyéb fizikai termékekből jön. Nemzetközileg a kártyajáték talán a leghíresebb, mert nagyon ritka lapokért több ezer dollártól képesek megválni gyűjtők. Veszedelmes egy dolog.

Magyar viszonylatban a kora 2000-esekben volt nagyobb visszhangja a _Pokemonnak_. Voltak chipses zacskókban ilyen _tazo_ nevű műanyag valamik, amiket lehetett gyűjteni (és elvileg játszani is velük, de senki nem tudta, hogyan), és sugározták az _anime_ rajzfilmsorozatot az RTL-en, aztán a Jetixen, aztán az Animaxon, meg tudja a fene még hol. Én ezekről 2000-es születésűként jobbára lemaradtam, de máig is ha megkérdezel egy '85 és '95 között született srácot, hogy mi a kedvenc _Pokemonja_, egész jó eséllyel fogsz választ kapni.

### Gyerek-Andris Pokemon-kalandjai

Nekem a sztorim a _Pokemonnal_ nem túl hosszú történet. Nem játszottam a játékokkal, mert nem volt soha konzolom – életfogytiglani PC gamer vagyok ezen a ponton. A chipses zacskókban pedig a mi generációnk mindenféle sárkányos kártyát gyűjtött _Dracomania_ néven. Plüssökből is az egy darab Boldizsár nevű szürke-fehér kutyámmal is meg voltam elégedve. De a rajzfilmeket azokat kegyetlen mennyiségben zabáltam. Volt a Lilo és Stitch nevű Disney-filmnek egy sorozat-adaptációja, például, ami végig fenn volt a Youtube-on. Minden epizód 3-4 darabba felvagdalva, jó kis 360p minőségben. Teljesen angolul. Így utólag visszagondolva elég valószínű, hogy a sehonnani eredetűnek tűnő angoltudásom egyik fő forrása szinte biztosan az volt.

Maga a sorozat arról szólt hogy van mindenféle fura mágikus állat a világon, amiket egy kisgyerek a saját cuki állatkájával útra kel elkapni, labdába zárni... vagy időnként a helyi közösségben hasznosítani az egyedi mágikus képességeiket. Szóval igen, ez felületesen egy igen pofátlan _Pokemon_-koppintás. Még a komplett inkompetens ellenfelek, a _Rakéta-csapat_ megfelelője is megvolt _Gantu kapitány_ személyében, akihez a sorozat elején hozzácsapódik az egyetlen olyan mágikus állatka aki tud beszélni. Mint _Meowth_ a _Pokemonban_. Hogy a halálba nem perelte atommá a Nintendo a Disneyt? Nem mintha nem az lenne a kedvenc hobbijuk.

Nem mintha túl sokáig tartott volna a széria. 3 év alatt le is ment az egész. Viszont kifejezetten dícséretre méltó produkció volt. Egy 2003-as filmmel nyitott, rá egy hónappal már ment a rajzfilm a tévében 3 évig, nagyrészt epizódikus struktúrával, majd az utolsó leadott rész után a moziban ki is jött a 2006-os finálé film, ami egy csomót kötött az egészre. Ez nem hangozhat akkora ördöngösségnek, de manapság már kész csoda, ha egy ilyen kaliberű animáció megél nemcsak több évadot, hanem egy kompromisszumok nélküli animációs filmet, hogy lezárhassák a narratívát. Ezen a ponton az a szerencse, ha kap a rendező 3 epizódot, hogy elvarrja a több évadnyi lógó szálat.

Mindenesetre ami volt belőle azt jó párszor végignéztem. Előbb-utóbb viszont elkezdtem keresgélni más néznivalót, és nem tartott sokáig, míg belefutottam a _Pokemon_ mesébe. Nahát, arról a rajzfilmről annyit kell tudni, hogy valami mocsok gagyi. De még így rajzfilm szinten is, katasztrofálisan rossz. Komplett egyértelműen arra volt kitalálva, hogy a gyerekek meglássák az állatkákat, megtetsszen nekik valamelyik menő kinézetű dög, és megvásároljanak bármit, amin rajta van a kedvencük. És tényleg, a világon mindenre ráteszik ezeket a dögöket. Kulacsok, LEGO, plüssök, műanyag figurák, éjjeli lámpák, rollerek, rajzoló táblák, és ezek csak az első oldalon a 10-ből. Az, hogy maga a mese milyen minőség, az teljes mértékben másodlagos volt. Ahogy 17 éve egy élő legenda egykoron mondá:

{{< quote author="KenyTheOne" source="Antifaces 7 - Anime" >}}
Hát, mindenesetre tényleg nem tudok sok mondanivalót kihozni abból, hogy: "Pikachu, Villámcsapás-támadás!".
{{< /quote >}}

Ennek ellenére viszont én nagyon bírtam, úgyhogy levadásztam az epizódokat amerre csak tudtam. Vicces mód egyszer anyám rajtakapott, miközben néztem. Tudniillik, édesanyám ebben az időszakban nagyon gyűlölte a japán krikszkraksz meséket, avagy ahogy ő hívta őket, a "mangákat". A jegyzőkönyv kedvéért megjegyezném hogy a mangák azok a japán képregények, nem pedig a rajzfilmek. De ja, mielőtt még be tudtam zárni anyám látta a weblapot ahol néztem. De valahogy sikerült behazudnom, hogy nem az volt odaírva hogy _Pokemon_, hanem az hogy _Poker_. Igen, kevésbé lett volna gáz ha hazárdjátékozáson kap rajta, mintha azon hogy "mangát nézek". Titokban azért néztem a sok _Pokemonos_ videót a neten továbbra is, annak ellenére hogy máig nem játszottam egy játékkal se. Viszont így legalább nem tudott az előbb említett marketingstratégia 12 éves Andrisra.

**24 éves Andrisra már annál inkább.**

### Egy infantilis hobbi messze túlgondolt pszichoanalízise

De ha soha az életben nem nyúltam a játékokhoz, nem is néztem a mesét túlzottan, nem volt gyerekkorban ilyen játékom, és még csak nem is annyira az én generációm függése a dolog, akkor mégis mi a vonzereje a 
